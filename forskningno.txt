Den svære haugen, kalt Karnilshaugen, er en menneskeskapt gravhaug fra tidsperioden før vikingtiden, opplyser Riksantikvaren i en pressemelding.

Graven ligger på en gård i Gloppen kommune i Vestland. Den ble trolig anlagt i jernalderen, altså i århundrene før vikingtiden. Men graven hadde nok også stor betydning i vikingtiden, ifølge Riksantikvaren.

– Dette er den største menneskeskapte gravhaugen på Vestlandet og blant de største i Norden, sier seniorrådgiver Christian Løchsen Rødsrud hos Riksantikvaren.
Men hva som ligger inne i graven, vet man ikke ettersom den aldri er blitt åpnet. Og slik vil det forbli, ifølge Rødsrud.

– Det har aldri vært gravd i haugen, og det er heller ikke aktuelt å gjøre nå. Den rådende praksisen innen arkeologien er at man da lar det stå. Haugen har god bevaring i jorda, sier han.

– Men vi kan selvsagt finne ut mer om innholdet i haugen med mer moderne georadar-teknologi i fremtiden, sier Rødsrud.
Jul i vikingtiden var ikke bare god mat og drikke i godt selskap. 

Det var også en farlig tid, som krevde sine offer for å utsette ragnarok – verdens undergang.

Hør hvordan vikingene feiret jol i denne episoden av Forskningspodden. Vi snakker med Ellen Marie Næss ved Kulturhistorisk museum.
En spesiell fløyte er funnet i utgravinger etter aztekere. 

Dekoren minner om en hodeskalle. Når man blåser i fløyta, lages en skingrende, foruroligende lyd. Det kan høres ut som et fryktelig skrik. 

Skallefløyter er i noen tilfeller funnet sammen med mennesker som er ofret. 

Men forskere er ikke sikre på hvordan fløytene ble brukt eller hva de betød. 

I en ny studie har Sascha Frühholz og kolleger undersøkt hvordan mennesker i dag reagerer på lyden. Det kan gi hint om hvordan aztekerne brukte fløyta.

Frühholz er professor ved psykologisk institutt ved Universitetet i Oslo. 

– Vil at det skal stoppe 

Deltakere i studien har lyttet til lydopptak fra ekte skallefølyter og håndlagde etterligninger. 

– Folk oppfattet lyden som ekstremt ubehagelig og skummel, oppsummerer Frühholz på e-post til forskning.no.

Hør under:

Forskerne sammenlignet fløytelyden med over 2.500 andre lyder. Dette var lyder fra mennesker, dyr, verktøy, musikk og annet. 

Forskerne fikk folk til å lytte til et utvalg av lydene og vurdere dem. 

Lyden fra skallefløyter ble oftest tolket som et skrik og som en blanding av noe menneskelig og kunstig. 

Lydene påvirket deltakerne litt på samme måte som en sirene eller menneskelig lyder for frykt, smerte eller sinne. 

– Folk likte ikke den røffe og gjennomtrengende lydkvaliteten. 

– Dette ligner på andre naturlige lyder som er ubehagelige, som et skrik eller kritt på et brett. Vanligvis vil vi mennesker at slike lyder skal stoppe, sier Frühholz.
Kan ha vist til gud for død eller vind
Skallefløytene er konstruert på en spesiell måte som kan skape lyd som har fellestrekk med vind og hvesing, eller skrik når man blåser kraftigere.

Annonse
Fløytene er gjerne tre til fem centimeter lange. De er laget av leire og er datert til mellom år 1250 til 1521 e.Kr.

Skallefløytene har et motiv som minner om en hodeskalle. En teori er at motivet viser til Mictlantecuhtli, en gud av underverdenen. 

Det er også mulig at lyden viser til Ehecatl, aztekernes gud for vind. 

Ehecatl skal ha reist til underverdenen for å hente bein fra tidligere verdensaldere for å skape menneskeheten, ifølge studien. 

En annen kobling kan være at det femte nivået av underverdenen, dit de ofrede skulle dra, er fylt med dødelig vind med skarpe objekter. 

Lyden fra fløyten kan dermed ha hatt symbolsk betydning under ofringsritualer. 

En annen hypotese er at fløytene kan ha blitt brukt i forbindelse med krigføring. Da rett og slett for å skremme fiender. 

Studerte responsen i hjernen 
Forskerne undersøkte responsen i hjernen når 32 deltakere lyttet til ulike lyder, inkludert skallefløyter. 

– Vi fant to ting: For det første utløser lyden hjernemekanismer som indikerer en sterk affektiv reaksjon hos lyttere, sier Frühholz.

Slike grunnleggende følelsesmessige mekanismer er antagelig felles blant mennesker, også hos mennesker fra de aztekiske kulturene, sier Frühholz.

– For det andre fant vi hjerneaktivitet som indikerer at mennesker også hadde mentale assosiasjoner til den aztekiske skallefløyte-lyden. 


– Mange mennesker fra våre eksperimenter fortalte oss at lyden utløser mentale forestillinger fordi den har noen «mystiske» konnotasjoner.

Dette er mental prosessering på et mer symbolsk nivå, sier Frühholz. Det kan ha vært aztekernes intensjon å skape en kobling til et annet vesen, kanskje en gud, som representeres med lyden. 

Betydning i ofringsritualer
Forskerne skriver at aztekerne kan ha brukt den skremmende og ubehagelige lyden ved spesielle anledninger. 

Det kan ha vært under ofringer eller i krig. 

Lyden kan også handle om noe symbolsk. Da virker det mest sannsynlig at fløyten ble brukt i forbindelse med menneskeofringer eller seremonier som har å gjøre med døden, mener forskerne. 

– Fløyten kan ha blitt brukt til å skape en viss atmosfære under seremoniene, men den kan også ha blitt brukt direkte mot offeret. 

Den symbolske betydningen kan ha vært den skumle og farlige reisen i underverden. 

– Lyden kan ha blitt brukt mer på en måte for å trøste eller forberede offeret. Dette er kanskje også grunnen til at mange skjeletter av ofre er funnet sammen med fløytene. Et slikt gravgods kunne ha hjulpet de døde på reisen til underverdenen.

Dette er selvfølgelig spekulasjoner, legger Frühholz til. 

– Men det kan passe med bevisene vi har så langt.

Joda, julepynten kom på riktig plass i år også, den samme julefilmen samlet familien foran TV-en, svigermor kom med den samme vitsen som i fjor og året før det, og julematen smakte akkurat slik den alltid har smakt. 

For mange er det uhyre lite slingringsmonn på denne tida av året. Det må være som det alltid har vært. Gjenkjennelig?

– For mange er jula tradisjon, minner og kanskje en god dose med vaner, sier Trygve B. Broch. Han er professor i kultursosiologi ved Universitetet i Innlandet (INN).

Et landskap av smak og lukt
Selv trekker Broch fram vintervær, familie, amerikanske julesanger og pinnekjøtt som det som gir ham riktig stemning til jul.

Portrett forsker
Trygve B. Broch, professor i kultursosiologi ved Universitetet i Innlandet (INN). (Foto: Erlend Moe)
Han beskriver jula som et sensorisk landskap, fylt av smaker, lukter og dekorasjoner.

– Julestemning er en sosialt og kulturelt formet følelse. Den både markerer og markeres av tid, rom og relasjoner i forandring, sier han.

Med det mener han at vi innenfor de kjente rammene av jul ser at livet forandres: barn blir større, ungdom blir voksne, foreldre eldes.

– Gjennom julas stemninger får vi se oss selv på nytt i et speilbilde av gamle og nye generasjoner og relasjoner.

Varme og samhold og granbar
Om det snør før jul, er julelykken komplett for miljøpsykolog Ingeborg Busterud Flagstad ved INN. Hun forsker på hvordan omgivelsene påvirker oss mennesker.

– Julefeiringen oppfyller psykologiske behov for varme, samhold og mening. Selv er jeg veldig glad i jula, særlig i romjula. Da er det tid til å leve sakte og tenke lange tanker, gjerne foran peisen, sier Flagstad.

Og så er det gran og granbar. Det må være på plass for Flagstad. Kanskje særlig lukten av gran og granbar.

Sterke sanser
Lukt, ja. Lukten av nellikspiker i appelsin er med å gi julestemning for psykolog Kjell Tore Hovik.

Portrett forsker
Psykolog Kjell Tore Hovik. (Foto: Erlend Moe)
Hvordan kan en lukt virke så sterkt på oss?

– Lukt er en av de sterkeste sansene fordi den tar en direkte vei inn til områder for hukommelse og assosiasjoner i hjernen, sier han.

Det i motsetning til det vi ser eller hører, som må via thalamus før den sendes videre, forteller han. Thalamus er en slags kontrollstasjon i hjernen som avgjør hvilke impulser som ledes videre til mer komplekse hjernefunksjoner.

Annonse
Minner, ofte fra barndommen, gjør at en bestemt lukt gir oss assosiasjoner til jul.

– Som barn er vi svamper for inntrykk. Vi bruker også flere av sansene våre for å forstå hva noe er og betyr. Dette skaper sterke minner.

Tryggheten ved det kjente
Filosof Einar Øverenget feirer jul med familien i et gammelt hus på Hedmarken. Han mener det er viktig å gjøre rammene om feiringen helt like, år etter år.

Portrett forsker
Filosof Einar Øverenget. (Foto: Lars Bjarne Mythen)
– Vi er knallharde på juletradisjoner i vår familie. Alt i livet kan ikke være i endring hele tiden. Vi må ha en viss forankring. Det gir trygghet og tilhørighet.

Det at julefeiringen skjer hvert år, på omtrent akkurat samme måte, er viktig for oss, mener han.

– I vårt biologiske liv går det bare en vei og alt er nytt hele tiden. Men ellers går livet i sirkler. Vi gjør ting på nytt hele tiden. Med jula møter vi noe kjent og vet hvordan vi skal forholde oss til det, sier filosofiprofessoren.

Dårlig julestemning
Eystein Victor Våpenstad går alltid tur med familien på formiddagen julaften.

– Når vi kommer hjem fra den turen, da får jeg julestemning. Da er pinnekjøttet klart til tilbereding. Og så er Johann Sebastian Bachs musikk viktig for meg.


Eystein Victor Våpenstad. (Foto: INN)
Våpenstad er forsker og psykolog ved INN og ekspert på barns psykologiske utvikling.

Han påpeker at julestemning også kan være en dårlig stemning for noen.

Annonse
– I jula kommer våre gode og dårlige sider fram. Sårhet, krenkelser, savn og alt annet som kan gå galt mellom mennesker, har en lei tendens til å dukke opp når vi trodde vi skulle kose oss, sier Våpenstad.


Alkohol kan skape problemer. Det kan også nye sammensetninger av familier etter samlivsbrudd.

– Vanskeligheter i forbindelse med alle de nye familiekonstellasjonene vi ser stadig mer av, spiller seg ut nettopp når vi samles til store høytider.

Mangfoldig julestemning
Så, julestemning har altså flere sider. Ingeborg Busterud Flagstad trekker fram en internasjonal studie fra 2015. 

Den viste at følelse av tilfredshet hos folk var lavere i jula enn ellers i året. Det eneste unntaket var de som er religiøse. De var mer tilfredse.

Også Trygve B. Broch, kultursosiologen, minner oss om at ikke alle har samme muligheter til å oppfylle forventningene til julestemning, spesielt knyttet til gavene under juletreet:

– På en måte kan man si at jula er en tid for de privilegerte med økonomi til materiell feiring og forbruk. Ikke alle julas stemninger er oppnåelige for alle.

Mange av de klassiske elementene i oppfatningen av norsk jul, brakt videre blant annet i denne artikkelen, er langt fra noe alle i dagens mangfoldige samfunn kjenner seg igjen i, legger han til.

– Dette er ikke bare en høytid for de som holder julas kristne tradisjoner høyt. I dag er det et mangfold av matretter, familietradisjoner og aktiviteter som utøves gjennom juletiden, sier Broch.

Så da er det bare å håpe på en stemningsfull jul for alle – full av de smakene, luktene, lydene, værforholdene, sangene, dekorasjonene, menneskene og omgivelsene som du mener skal til for, ja, å få den magiske julestemningen.

Det går fort til jul nå. Mor og far stresser med å få ferdig det siste på jobben, kjøpe inn gaver og få alt på stell til den store høytiden.

Da hjelper det ikke med sinte og sure barn, som sjølsagt merker at du stresser mer enn vanlig. Det siste du orker oppe i alt stresset, er unger som forstyrrer deg med stressingen og gjør deg enda mer stresset.

Da kan veien være kort til å dra julenissekortet.

– Hvis vi vil at barn skal vokse opp og bli bra mennesker, bør du gå for positive tilbakemeldinger i stedet for tomme trusler.

Det sier Karin Boson, psykolog og forsker ved Institutt for psykologi på Universitetet i Innlandet.

Er det noen flinke voksne her?
Boson er spesialist i samfunns- og allmennpsykologi og kan mye om psykisk helse hos barn og unge. Ikke minst kan hun mye om forholdet mellom foreldre og barn.

Hun sier problemet med tomme trusler er jo nettopp at de er tomme. De er ingenting verdt.

– Det er veldig lite effektivt med trusler hvis du skal prøve å moderere eller påvirke adferden til barnet ditt. Det påvirker det relasjonelle båndet mellom barn og foreldre negativt også, forteller Boson.

– Og det er heller ikke noen hyggelig måte å være i kontakt med hverandre på, legger hun til.

Men så var det det med teori og praksis. Det er nok mange av oss som har tydd til tomme trusler når det kniper på hjemmebane.

Boson er snar med å si at dette er helt normalt.

– Det er kjempeviktig å være tydelig på at alle foreldre gjør feil når det gjelder dette. Det er helt vanlig. Trusler kan være lettere å ty til når man opplever økende stress eller tidspress. Det kommer av affekt, men det er viktig å klare å si at man har gjort feil. Ikke vær redd for det, sier psykologen.

– Har du en foreldrestil som baserer seg på trusler, vil jeg si at du bør vurdere å søke foreldreveiledning, oppfordrer hun.

Slik gjør du det
Forskning viser at det er bedre å forsterke det barnet gjør riktig enn å straffe når det går galt.

– Hvis vi går til mer adferdspsykologisk forsking, så har man sett at det å jobbe med positiv forsterkning av den adferden man faktisk vil ha, er mye mer effektivt. Og den er også hyggeligere både for foreldrene og barnet, ifølge Karin Boson.

Boson anbefaler å prate med barnet ditt og gi det oversikt over det som skal skje frem mot jul.

– Som forelder kan det være lurt, særlig når du går inn i litt mer stressende tider, å forberede barnet. Si for eksempel: «Nå kommer vi til å måtte jobbe sammen og hjelpe hverandre.» Vi tenker ofte at barnet bare skal bli med. Jeg tror barn har veldig godt av å bli involvert i hva som er planen og at de får en følelse av hva som kommer. Da kan de være med å bidra.

Boson er veldig tydelig på at foreldreskap er et arbeid over tid. Det er ikke noe man gjør de siste to ukene før jul.

– Et foreldreskap handler jo om å knytte bånd til og statuere gode eksempler for barnet ditt over tid. Barn gjør som vi gjør, ikke som vi sier, sier psykologen.

Senk skuldrene
Det går styggfort til jul, og det er mye som må ordnes. Men kanskje det kan være lurt å tenke at ikke absolutt alt må være på stell?

– Generelt bruker jeg å si at vi skal prøve å unngå å trykke på katapultknappen når vi skal ut i ferie. Selv om det kan være vanskelig, forsøk å trappe ned litt mot ferien så godt dere klarer. Ikke kav og stress til siste dag, sier Karin Boson.

Hun sier et triks kan være å ikke bare ha fokus på julaften, men se på hvor fin hele jula og perioden før jul kan være.

– Prøv å prioritere. Alt må ikke være ferdig og 100 prosent til jul på jobb, privat og med barn. Tenk heller på hva slags følelser vi vil ha rundt jula og prøv å fokusere på det, sier Karin Boson.

– Seksuell trakassering er dessverre vanlig i samfunnet. Det utgjør et alvorlig folkehelseproblem med tanke på de negative helseeffektene for de som utsettes for dette, sier Tore Bonsaksen. 

Han er professor i psykisk helse på Høgskolen i Innlandet (HINN) og har studert dette sammen med fire andre forskere.

Alvorlige konsekvenser
I en ideell verden skal barn og unge ha trygge og sunne miljøer å vokse opp i. Men verden er ikke sånn. 

En av tre norske ungdomsskoleelever har opplevd seksuell trakassering. Dobbelt så mange jenter som gutter har opplevd det.


Tore Bonsaksen er professor i psykisk helse på Høgskolen i Innlandet. (Foto: Privat)
I Ungdata-undersøkelsene fra 2021 har over 80.000 ungdomsskoleelever svart på spørsmål om hvordan de har det. Med det som utgangspunkt har fem forskere gått dypere inn i spørsmålene som handler om seksuell trakassering. De har sett på hva konsekvensene er for ungdommene som blir utsatt for dette.

– Vi så på seksuell trakassering opp mot depressive symptomer, ensomhet, opplevelse av velvære og selvfølelse. Vi ser konsistente sammenhenger. De som hadde opplevd en eller annen form for seksuell trakassering det siste året, scorer dårligere på alle disse punktene, forteller Bonsaksen.

Studien baserer seg på svarene ungdommen har gitt på tre spørsmål i denne Ungdata-undersøkelsen. Det kan være en begrensing for resultatene.

– Ungdom kan oppleve seksuell trakassering på andre måter enn gjennom det som det er spurt om, så vi kan ha en grad av underrapportering. Det er for eksempel ikke spurt om ungdommene har opplevd seksuelle kommentarer eller vitser, eller om de har opplevd at noen stirrer på kroppen deres, forteller Tore Bonsaksen.

Noe annet som kan gjøre at det er mørketall, er at ungdom kan bli vant til en tøff språkbruk. De definerer det dermed ikke som trakassering.

– Hvis seksuelt trakasserende ord og atferd er vanlig i skolegården, hvor godt legger du da merke til det etter en stund? spør professor Bonsaksen seg.

– Jeg kan tenke meg det kan gi en form for tilvenning til en kultur som kan være ubehagelig, iallfall når det gjelder det man ser og hører rundt seg.

Helt klart sammenheng
Med seksuell trakassering mener forskerne at du blir utsatt for uønsket seksuell oppmerksomhet som oppleves krenkende, skremmende, ydmykende eller nedverdigende.

I denne studien ble det spurt om ungdommene hadde vært utsatt for en eller flere av disse handlingene: seksualisert berøring, slengt seksualiserte navn/uttrykk etter seg eller spredning av seksuelle rykter.

Dette kan gjøres og spres på ulike måter. Også via digitale plattformer som sosiale medier.

– Det å bli utsatt for dette har negative konsekvenser over et bredt spekter av psykologiske parametere. Disse sammenhengene er helt tydelige, sier Tore Bonsaksen.

Han legger samtidig til at årsaker og virkninger kan gå begge veier. Ungdom med større psykososiale problemer har kanskje også en større sjanse for å bli utsatt for seksuell trakassering.

– Du kaller dette et folkehelseproblem – hvorfor trenger vi å bekymre oss for dette?

– Det bør vi bekymre oss for fordi slik trakassering har negative følger for den psykiske helsen til de som utsettes for det. Når vi ser at det er såpass mange som utsettes for dette og i såpass ung alder, så gir det også spesiell grunn til bekymring. Dette er smertefullt der og da for ungdommene, men vi må også kunne se for oss at dette kan ha langsiktige konsekvenser, mener Bonsaksen.

Han forklarer at selv om mange forhold virker inn på hvordan hver enkelt av oss har det gjennom livet, så er tidlige psykiske plager forbundet med større risiko for psykiske plager i voksenlivet. 

– Det kan også virke inn på fungering i skole og etter hvert arbeidsliv.

Studien antyder også at ungdom som gjentatte ganger blir utsatt for seksuell trakassering, bør få spesiell oppmerksomhet og støtte.

– Jo oftere ungdomsskoleelevene opplevde seksuell trakassering, jo større problemer hadde de på alle de områdene som vi undersøkte. Er man oftere utsatt, så preller det ikke av. Det gjør heller sporene dypere ser det ut til, forteller Bonsaksen.

Må få fokus
Tore Bonsaksen og forskerkollegaene hans på HINN og på Universitetet i Agder mener funnene deres bør føre til økt fokus på disse problemstillingene.

– Vi bør ha en oppmerksomhet på dette fordi vi ser at det har så tydelige konsekvenser for de som blir utsatt for det. Så må vi tenke litt på hvor det kan skje, og hvem som bør involveres.

Forskerne sier at det er av stor betydning å etablere og opprettholde trygge og sunne miljøer for barn og unge på arenaene der de bor, leker, studerer og sosialiserer.

– De som selvfølgelig må vite om denne forskningen, er de som arbeider med og blant ungdom. Det er for eksempel lærere, sosialarbeidere og ledere for fritidsaktiviteter. Jeg mener det er viktig at voksne følger med på hvordan ungdom kommuniserer med hverandre og om hverandre, sier Bonsaksen.

Økt bevissthet blant jevnaldrende, og at ungdom som oppfatter at andre utsettes for seksuell trakassering, har mot og vilje til å gjøre noe med det, er viktig.

– Dette gjelder vel egentlig oss alle. Vi må alle følge litt med på hva ungdommene våre gjør og hvordan de har det. Det er stor forskjell på å ha én som står opp for deg og å ikke ha noen.

Tore Bonsaksen er ikke overrasket over sammenhengene. 

– Folk som opplever sterkt negative ting, blir preget av det. Jeg er heller ikke overrasket over at ungdomsskoleelever er opptatt av sex og hvordan de kan nærme seg det. Vår studie viser imidlertid at det kan være behov for å hjelpe ungdom til å finne gode måter å gjøre det på, sier han.


